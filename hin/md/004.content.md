# मुख्य शब्द (Biblica)

## License Information

**मुख्य शब्द (Biblica)** is based on and adapted from: _Biblica Bible Dictionary_, [Biblica, Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## इकुनियुम (id: 183009)

आसिया में गलतिया के रोमी क्षेत्र में एक शहर। पौलुस ने यीशु के बारे में सुसमाचार साझा करने के लिए अपनी तीनो यात्राओं पर इसका दौरा किया।। माना जाता है कि पौलुस का गलतिया कि कलीसिया को लिखा गया पत्र वहाँ की कलीसिया में पढ़ा गया था।


## इपिकूरीयों (id: 183026)

यूनानी विचारक इपिकूरी की शिक्षाओं का पालन करने वाले विचारकों का एक समूह था। उनका मानना था कि जीवन का लक्ष्य पूर्ण शांति प्राप्त करना है। वे पूर्ण शांति प्राप्त कर सकते है जब उनके पास वह सब कुछ होता जिसकी उन्हें वास्तव में आवश्यकता है। तब वे किसी भी चीज़ की चिंता नहीं करते। उनका यह भी मानना था कि मृत्यु के बाद कोई जीवन नहीं है। पौलुस ने एथेंस में इपिकूरीयों के साथ यीशु के बारे में सुसमाचार साझा किया।


## इफिसुस (id: 183029)

एशिया के रोमी क्षेत्र की राजधानी। देवी अरतिमिस की उपासना इफिसुस में मुख्य धर्म था। पौलुस ने अपनी दूसरी और तीसरी यात्राओं में इस शहर का दौरा किया। उन्होंने वहां कलीसिया की मदद करते हुए दो साल बिताए।


## इब्रानी (id: 183426)

अब्राहम कि वंशावली के लोगों के लिए एक नाम। यह अक्सर यहूदियों के लिए एक और शब्द के रूप में उपयोग किया जाता था। इब्रानी लोगों की भाषा को इब्रानी कहा जाता था। पुराना नियम ज्यादातर इब्रानी में लिखा गया था। (वंशावली और यहूदी)

* **Associated Articles:** वंशावली  (ID: `183114@BiblicaStudyNotesKeyTerms`); यहूदी (ID: `183397@BiblicaStudyNotesKeyTerms`)

## इम्मानुएल (id: 183432)

इब्रानी भाषा में एक नाम जिसका अर्थ है परमेश्वर हमारे साथ है। राजा आहाज के समय में, यशायाह ने इम्मानुएल नामक एक लड़के के बारे में भविष्यवाणी की थी। वह एक संकेत होगा कि परमेश्वर दक्षिणी राज्य के साथ हैं। यह बालक एक संकेत था कि दक्षिणी राज्य बच जाएगा। वे उन दुश्मन सेनाओं से बच जाएंगे जिन्होंने उन पर हमला किया था। यशायाह की भविष्यवाणी का भविष्य के लिए भी एक अर्थ था। मत्ती ने अपने सुसमाचार में इसके बारे में लिखा। यीशु के माध्यम से, परमेश्वर लोगों के साथ एक मनुष्य रूप में थे। यीशु वह इम्मानुएल है जो परमेश्वर के लोगों को पाप और मृत्यु जैसे शत्रुओं से बचाता है।


## इश्माएल (id: 183156)

सारा की दासी हाजिरा से अब्राहम का बेटा। इश्माएल वह बेटा नहीं था जिसका वादा परमेश्वर ने अब्राहम से किया था। लेकिन परमेश्वर ने इश्माएल का ख्याल रखा और वह भी 12 गोत्रों का पिता बना।


## इसहाक (id: 183155)

वह पुत्र, जिसका वादा परमेश्वर ने अब्राहम से किया था, जो उसकी पत्नी सारा से था। इसहाक ने रिबका से विवाह किया और याकूब और एसाव का पिता था। इब्रानी भाषा में, इसहाक का अर्थ है, हँसी। परमेश्वर ने अब्राहम के साथ अपनी वाचा को इसहाक के माध्यम से जारी रखा।


## इस्राएल (id: 183174)

वह नाम जो परमेश्वर ने याकूब को दिया था। इब्रानी भाषा में इस्राएल का अर्थ है कोई ऐसा व्यक्ति जो परमेश्वर के साथ संघर्ष या कुश्ती करता है। याकूब के परिवार के सभी लोगों को इस्राएल के लोग कहा जाता था। उन्हें इस्राएली के रूप में जाना जाता है। परमेश्वर ने उनके साथ सीनै पर्वत की वाचा बाँधी (सीनै पर्वत की वाचा)। उसने उन्हें चुना ताकि वे सभी अन्य लोगों को दिखा सकें कि वह कौन है। इस्राएल उस भूमि का भी नाम था जहाँ याकूब के वंश के लोग निर्गमन के बाद रहते थे। राजा सुलैमान की मृत्यु के बाद, उत्तरी राज्य को इस्राएल कहा जाता था।

* **Associated Articles:** सीनै पहाड़ की वाचा (ID: `183222@BiblicaStudyNotesKeyTerms`)

