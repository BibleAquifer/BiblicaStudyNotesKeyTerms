# Maneno Muhimu (Biblica)

## License Information

**Maneno Muhimu (Biblica)** is based on and adapted from: _Biblica Bible Dictionary_, [Biblica, Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Chombo cha Mungu (id: 367906)

Katika Biblia yote Mungu hutumia watu, vikundi na mataifa kama chombo chake kuleta hukumu. Kupitia kwao analeta hukumu dhidi ya watu, vikundi au mataifa yanayofanya mambo maovu. Hii ni sehemu ya jinsi anavyokomesha uovu na kurudisha amani. Mungu huamua lini kuleta hukumu na jinsi ya kufanya hivyo. Wale ambao Mungu hutumia kama chombo si bora kuliko wale wanaohukumiwa. Kila mtu, kikundi na taifa lina jukumu la kumtumikia na kumtii Mungu. Wote watahukumiwa kwa mambo maovu wanayofanya.


## Chumba Kitakatifu Zaidi (id: 367856)

Chumba ambacho sanduku la agano liliwekwa (sanduku la agano). Chumba hiki kilikuwa kwanza kwenye hema takatifu na baadaye kwenye hekalu. Mungu alikuwa miongoni mwa Waisraeli pale. Pazia nene liliitenganisha na sehemu nyingine ya hema au hekalu. Pazia hilo lilikuwa ishara ya jinsi wanadamu walivyotenganishwa na Mungu. Ikiwa watu wangevuka pazia wangefariki. Ni kuhani mkuu pekee ndiye aliyeruhusiwa kuingia Chumba Kitakatifu Zaidi. Alifanya hivyo mara moja kwa mwaka. Yesu alipokufa, pazia la Chumba Kitakatifu Zaidi lilipasuka. Hiyo ilikuwa ishara kwamba kifo cha Yesu kiliwaleta watu karibu na Mungu tena.

* **Associated Articles:**Â Sanduku la agano (ID: `367876@BiblicaStudyNotesKeyTerms`)

